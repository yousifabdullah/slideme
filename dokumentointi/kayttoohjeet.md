**8-peli (8-puzzle) käyttöohje**

> Peli alkaa peliruutujen ilmestymisellä sekoitetussa järjestyksessä. Kaikki peliruudut ovat siis painikkeita, jotka sisältävät luvun 1-8 väliltä. Tarkoituksena on saada peliruudut järjestykseen, siis niin että ensimmäisellä rivillä ovat ruudut 1, 2 ja 3, keskimmäisellä rivillä ruudut 4, 5 ja 6 ja lopuksi viimeisellä rivillä ruudut 7 ja 8. Peliuutuja voi liikuttaa siten, että liikutettavaa ruutua osoitetaan hiiren vasemmalla painikkeella. Tämä onnistuu vain, jos liikutettava ruutu on vapaaruudun ylä- tai alapuolella tai vasemmalla tai oikealla. Vapaaruutu on siis ainoa "ruutu" ruudukossa, joka on tyhjä. Peliruutuja voi liikuttaa vain yksi kerrallaan ja ne liikkuvat ainoastaan vaaka- tai pystysuunnassa.

> Pelissä on myös kaksi muuta toimintoa: "Slide me!" sekä "Shuffle". Ensimmäinen käynnistää tekoälyn simulaation, joka tarkoittaa sitä, että tietokone pyrkii itse löytämään tavan järjestää ruudut yksi kerrallaan ratkaisuun asti. Kun painaa "Slide me!" -painiketta, peliruudut alkavat liikkumaan itsestään, kunnes peliruudut ovat taas järjestyksessä. Aina, kun ratkaisuun päästään, peli onnittelee siitä ja kertoo myös tehtyjen siirron määrän. Tietokone yrittää aina siirtää mahdollisimman vähän ruutuja, ei siis kannata kilpailla tietokoneen kanssa siirtojen määrässä! Toinen toiminto on "Shuffle", joka nimensä mukaisesti sekoittaa peliruudut. Kun kaipaa uuden haasteen, voi siis painaa "Shuffle" -painiketta ja peliruudut päätyvät sen jälkeen sekoitettuun järjestykseen. Sen jälkeen peliruudut on jälleen saatava takaisin järjestykseen. Niin voi tehdä joko itse, mikäli älyä riittää, tai muussa tapauksessa käyttämällä "Slide me!" -painiketta. ;-)