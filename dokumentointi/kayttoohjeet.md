**8-peli (8-puzzle) käyttöohje**

> Peli alkaa graafisesta käyttöliittymästä, jossa peliruudut ilmestyvät sekoitetussa järjestyksessä. Kaikki peliruudut ovat siis painikkeita, jotka sisältävät luvun 1..8 väliltä. Tarkoituksena on saada peliruudut järjestykseen niin, että ensimmäisellä rivillä ovat ruudut 1, 2 ja 3, keskimmäisellä rivillä ruudut 4, 5 ja 6, ja lopuksi viimeisellä rivillä ruudut 7 ja 8. Peliruutuja voi siirtää siten, että siirrettävää ruutua osoitetaan hiiren vasemmalla painikkeella. Siirto onnistuu vain, jos ruutu on vapaaruudun ylä- tai alapuolella tai vasemmalla tai oikealla. Vapaaruutu on siis ruudukon ainoa tyhjä "ruutu". Peliruutuja voi siirtää vain yksi kerrallaan ja siirrot tapahtuvat ainoastaan vaaka- tai pystysuunnassa.

> Pelissä on myös kaksi muuta toimintoa: "Slide me!" sekä "Shuffle". Ensimmäinen käynnistää tekoälyn simulaation, joka tarkoittaa sitä, että tietokone järjestää ruudut yksi kerrallaan ratkaisuun asti. Kun painaa "Slide me!" -painiketta, peliruudut alkavat siirtymään itsestään, kunnes ne ovat taas järjestyksessä. Niin kauan, kun tekoälyn simulaatio on käynnissä, jättää peli käyttäjän syötteen huomioimatta, jolloin peliruutujen osoitus hiiren vasemmalla painikkeella ei aiheuta reaktiota. Kun peliruudut ovat vihdoin järjestyksessä, peli onnittelee siitä ja kertoo samalla tehtyjen siirtojen määrän. Toinen toiminto on "Shuffle", joka nimensä mukaisesti sekoittaa peliruudut. Kun kaipaa uuden haasteen, voi siis painaa "Shuffle" -painiketta ja peliruudut päätyvät sen jälkeen sekoitettuun järjestykseen, aivan kuten pelin alkutilanteessa.

> Pelataksesi 8-peliä tarvitset vain *slideme.jar* -tiedoston, joka löytyy mm. projektin GitHub Releases -välilehdeltä ladattavana tiedostona.